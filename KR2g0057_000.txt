# -*- mode: mandoku-view; -*-
#+TITLE: 西使記
#+DATE: 2015-08-24 22:36:39.897805
#+PROPERTY: ID KR2g0057
#+PROPERTY: BASEEDITION WYG    
#+PROPERTY: JUAN 提要
<pb:KR2g0057_WYG_000-1a>¶
欽定四庫全書　　　　　史部七¶
　西使記　　　　　　　　傳記𩔖四(雜録之屬/)¶
　　提要¶
　　　　(臣/)等謹案西使記一卷元劉郁撰郁真定人¶
　　　　是書記常徳西使皇弟錫里庫軍中往返道¶
　　　　途之所見王惲嘗載入玉堂雜記中此本别¶
　　　　行之本也元史憲宗紀二年壬子秋遣錫喇¶
　　　　征西域蘇丹諸國是嵗錫喇薨三年癸丑夏¶
<pb:KR2g0057_WYG_000-1b>¶
　　　　六月命諸王錫里庫及烏蘭哈達帥師征西¶
　　　　域法勒噶巴哈台等國八年戊午錫里庫討¶
　　　　囘囘法勒噶平之擒其王遣使來獻捷考世¶
　　　　系表睿宗十一子次六曰錫里庫而諸王中¶
　　　　别無錫喇郭侃傳侃壬子從錫里庫西征與¶
　　　　此記所云壬子嵗皇弟錫喇統諸軍奉詔西¶
　　　　征凡六年拓境幾萬里者相合然則錫喇即¶
　　　　錫里庫因元史為明代所修故譯音訛舛一¶
<pb:KR2g0057_WYG_000-2a>¶
　　　　以為錫喇一以為錫里庫誤分二人而憲宗¶
　　　　紀二年書錫喇薨三年重書錫里庫西征遂¶
　　　　相承誤載也此記言常徳西使在己未正月¶
　　　　葢錫里庫獻㨗之明年所記雖但據見聞不¶
　　　　能考証古迹然亦時有異聞郭侃傳所載與¶
　　　　此略同惟譯語時有訛異耳我¶
　　皇上神武奮揚勘定西域崑崙月&KR1633;盡入版圖計¶
　　　　常徳所經今皆在屯田列障之内業已¶
<pb:KR2g0057_WYG_000-2b>¶
　　欽定西域圖志昭示億齡郁所記録本不足道然¶
　　　　據其所述亦足㕘稽道里考証古今之異同¶
　　　　故仍録而存之焉乾隆四十六年九月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
